<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ पस्पशाह्निकम् on संस्कृते विश्वासटिप्पन्यः</title>
    <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/</link>
    <description>Recent content in &#43;०१ पस्पशाह्निकम् on संस्कृते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/index.xml" rel="self" type="application/rss+xml" />
    <item>
      <title>०१ शब्दस्वरूपनिर्णयः</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/01_shabda-svarUpa-nirNyaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/01_shabda-svarUpa-nirNyaH/</guid>
      <description>अथ शब्दानुशासनम् ।
अथेत्ययं शब्दोऽधिकारार्थः प्रयुज्यते। शब्दानुशासनं नाम शास्त्रम् अधिकृतं वेदितव्यम् ॥
केषां शब्दानाम्? लौकिकानां वैदिकानां च।
तत्र लौकिकास् तावत् – गौः- अश्वः- पुरुषः- हस्ती- शकुनिः- मृगः- ब्राह्मण इति ॥
वैदिकाः खल्वपि - शन्नो देवीरभिष्टये (अ.सं.1,1,1), इषे त्वोर्जे त्वा (तै.सं.1,1,1,1), अग्निमीळे पुरोहितम् (ऋ.सं.1,1,1), अग्न आयाहि वीतये (सा. सं. 1,1,1) इति ॥
अथ गौरित्यत्र कः शब्दः?
किं यत् तत् सास्ना-लाङ्गूल-ककुद-खुर-विषाण्यर्थरूपं, स शब्दः ? नेत्याह। द्रव्यं नाम तत् ॥
यत् तर्हि तद् इङ्गितं चेष्टितं निमिषितमिति, स शब्दः?</description>
    </item>
    
    <item>
      <title>०२ शब्दशास्त्रप्रयोजनम्</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/02_shabda-shAstra-prayojanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/02_shabda-shAstra-prayojanam/</guid>
      <description>कानि पुन: शब्दानुशासनस्य प्रयोजनानि?
रक्षोहागमलघ्वसंदेहाः प्रयोजनम् ॥
 रक्षार्थं वेदानाम् अध्येयं व्याकरणम् । लोपागम-वर्णविकार-ज्ञो हि सम्यग् वेदान् परिपालयिष्यतीति ॥ +++(अधुना तु लिखितपाठ-ध्वनिसञ्चिकाद्य्-अवलम्बनेन साध्यते बहुभी रक्षा।)+++ आगमः खल्व् अपि । &amp;lsquo;ब्राह्मणेन निष्कारणो धर्मः षडङ्गो वेदोऽध्येयो ज्ञेयः&amp;rsquo; इति ॥ प्रधानं च षट्स्व् अङ्गेषु व्याकरणम् ।+++(5)+++ प्रधाने कृतो यत्नः फलवान्भवति ॥ लघ्वर्थं चाध्येयं व्याकरणम् । &amp;lsquo;ब्राह्मणेनावश्यं शब्दा ज्ञेयाः&amp;rsquo; इति, न चान्तरेण व्याकरणं लघुनोपायेन शब्दाः शक्या विज्ञातुम् ॥ +++(जङ्गम-यन्त्र-सुलभकोशैर् लघुतरमार्गेण शब्दा ज्ञेयास् स्युः। अपवादभूयिष्ठं हि शास्त्रम् - साधारणनाम् परिगणितानां नियमानां ज्ञानेनालं स्यात्।)+++ असन्देहार्थं चाध्येयं व्याकरणम् । याज्ञिकाः पठन्ति –&amp;lsquo;स्थूलपृषतीम् आग्निवारुणीम् अनड्वाहीम् आलभेत&amp;rsquo; इति । तस्यां सन्देहः - स्थूला चासौ पृषती च, स्थूलानि वा पृषन्ति यस्याः सा - स्थूलपृषतीति । तां नावैयाकरणः स्वरतो ऽध्यवस्यति । यदि पूर्वपदप्रकृति-स्वरत्वं ततो बहुव्रीहिः, अथ अन्तोदात्तत्वं ततस्तत्पुरुष इति ॥ +++(अत्रापि यन्त्रस्थकोशादिकम् उपकुर्यात्।)+++  +++(एतदेवानुवदति पूर्वाचार्योदाहरणेन।)+++ इमानि च भूयः शब्दानुशासनप्रयोजनानि - तेऽसुराः । दुष्टः शब्दः । यदधीतम् । यस्तु प्रयुङ्क्ते । अविद्वांसः । विभक्तिं कुर्वन्ति । यो वा इमाम् । चत्वारि । उत त्वः । सक्तुमिव । सारस्वतीम् । दशम्यां पुत्रस्य । सुदेवो असि वरुण - इति ॥ +++(आङ्ग्लानुवादो ऽत्र ।)+++</description>
    </item>
    
    <item>
      <title>०३ निर्माणरीतिः</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/03_nirmANa-rItiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/03_nirmANa-rItiH/</guid>
      <description>शब्दानुशासनम् इदानीं कर्तव्यम् ।
किं शब्दोपदेशः कर्तव्यः, आहोस्विद् अपशब्दोपदेशः, आहोस्विद् उभयोपदेश इति?
अन्यतरोपदेशेन कृतं स्यात् । तद् यथा - भक्ष्य-नियमेनाभक्ष्य-प्रतिषेधो गम्यते । &amp;lsquo;पञ्च पञ्चनखा भक्ष्याः&amp;rsquo; इत्युक्ते गम्यत एतत् - अतोऽन्येऽभक्ष्या इति ॥ अभक्ष्यप्रतिषेधेन च भक्ष्यनियमः । तद्यथा - &amp;lsquo;अभक्ष्यो ग्राम्यकुक्कुटः - अभक्ष्यो ग्राम्यसूकरः&amp;rsquo; इत्युक्ते गम्यत एतत् - आरण्यो भक्ष्य इति ॥ एवम् इहापि। यदि तावच् छब्दोपदेशः क्रियते, गौर् इत्येतस्मिन्न् उपदिष्टे गम्यत एतत् - गाव्यादयोऽपशब्दा इति । अथाप्य् अपशब्दोपदेशः क्रियेत, गाव्यादिषूपदिष्टेषु गम्यत एतत् - गौरित्य् एष शब्द इति ॥</description>
    </item>
    
    <item>
      <title>०४ जातिव्यक्तिनिर्णयः</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/04_jAti-vyakti-padArtha-nirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/04_jAti-vyakti-padArtha-nirNayaH/</guid>
      <description>किं पुनर् आकृतिः+++(→जातिः)+++ पदार्थः, आहोस्विद् द्रव्यम्? उभयमित्याह ॥
कथं ज्ञायते? उभयथा ह्य् आचार्येण सूत्राणि पठितानि । आकृतिं पदार्थं मत्वा - &amp;lsquo;जात्याख्यायाम् एकस्मिन् बहुवचनम् अन्यतरस्याम्&amp;rsquo; इत्युच्यते । द्रव्यं पदार्थं मत्वा - &amp;lsquo;सरूपाणाम्&amp;rsquo; - इत्येकशेष आरभ्यते ॥</description>
    </item>
    
    <item>
      <title>०५ शब्दनित्यता</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/05_shabdanityatA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/05_shabdanityatA/</guid>
      <description>किं पुनर्नित्यः शब्दः, आहोस्वित् कार्यः?
+++(व्याडि-कृत-श्लोक)+++संग्रह एतत् प्राधान्येन परीक्षितम् - नित्यो वा स्यात् कार्यो वेति । तत्रोक्ता दोषाः, प्रयोजनान्य् अप्य् उक्तानि । तत्र त्व् एष निर्णयः - यद्य् एव नित्यः, अथापि कार्यः, उभयथाऽपि लक्षणं प्रवर्त्यम् इति ॥</description>
    </item>
    
    <item>
      <title>०६ धर्मजनकता</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/06_dharmajanakatA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/06_dharmajanakatA/</guid>
      <description>कथं पुनर् इदं भगवतः पाणिनेर् आचार्यस्य लक्षणं प्रवृत्तम् ?
+++(&amp;ldquo;सिद्धे शब्दार्थसम्बन्धे, लोकतोऽर्थप्रयुक्ते शब्दप्रयोगे शास्त्रेण धर्मनियमः, यथा लौकिकवैदिकेषु।&amp;rdquo; इति प्रथमं वार्तिकम् विवृणोति।)+++
सिद्धे शब्दार्थसंबन्धे = +++(समाहारद्वन्द्वेन)+++ सिद्धे शब्देऽर्थे संबन्धे चेति ॥
सिद्धशब्दविचारः अथ सिद्धशब्दस्य कः पदार्थः? नित्यपर्यायवाची सिद्धशब्दः ॥ कथं ज्ञायते? - यत् कूटस्थेष्व् अविचालिषु भावेषु वर्तते । तद्यथा - सिद्धा द्यौः, सिद्धा पृथिवी, सिद्धम् आकाशमिति ॥
ननु च भोः कार्येष्वपि वर्तते । तद्यथा - सिद्ध ओदनः, सिद्धः सूपः, सिद्धा यवागूरिति । यावता कार्येष्व् अपि वर्तते, तत्र कुत एतत् - नित्य-पर्यायवाचिनो ग्रहणम्, न पुनः कार्ये यः सिद्धशब्द इति?</description>
    </item>
    
    <item>
      <title>०७ नित्यतापक्षनिर्णयः</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/07_nityatA-paxa-nirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/07_nityatA-paxa-nirNayaH/</guid>
      <description>अथ कं पुनः पदार्थं मत्वा एष विग्रहः क्रियते - +++(सिद्धे शब्दार्थसंबन्धे = )+++ सिद्धे शब्दे अर्थे संबन्धे चेति ? आकृतिम् इत्याह ॥
कुत एतत् ? आकृतिर् हि नित्या, द्रव्यम् अनित्यम् ॥
अथ द्रव्ये पदार्थे कथं विग्रहः कर्तव्यः ? +++(सिद्धे शब्दार्थसंबन्धे = )+++ सिद्धे शब्दे अर्थसंबन्धे चेति । नित्यो ह्य् अर्थवताम् अर्थैर् अभिसंबन्धः॥
आकृति-नित्यता अथवा +++(परमाण्वादि-)+++द्रव्य एव पदार्थे एष विग्रहो न्याय्यः - +++(सिद्धे शब्दार्थसंबन्धे = )+++ सिद्धे शब्दे अर्थे संबन्धे चेति ।</description>
    </item>
    
    <item>
      <title>०८ धर्मनियमः</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/08_dharma-niyamaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/08_dharma-niyamaH/</guid>
      <description>यदि तर्हि लोक एषु प्रमाणम्, किं शास्त्रेण क्रियते? &amp;ldquo;लोकतो ऽर्थप्रयुक्ते शब्दप्रयोगे शास्त्रेण धर्मनियमः ॥&amp;rdquo; - लोकतोऽर्थप्रयुक्ते शब्दप्रयोगे शास्त्रेण धर्मनियमः क्रियते ॥
किमिदं धर्मनियम इति?
धर्माय नियमः - धर्मनियमः, धर्मार्थो वा नियमः - धर्मनियमः, धर्मप्रयोजनो वा नियमः - धर्मनियमः॥
&amp;ldquo;यथा लौकिकवैदिकेषु ॥&amp;rdquo;
प्रियतद्धिता दाक्षिणात्याः ।+++(5 कात्यायनो ऽपि?)+++ &amp;lsquo;यथा लोके वेदे च&amp;rsquo; इति प्रयोक्तव्ये &amp;lsquo;यथा लौकिक-वैदिकेषु&amp;rsquo; इति प्रयुञ्जते ॥
अथवा - युक्त एव तद्धितार्थः। यथा लौकिकवैदिकेषु च कृतान्तेषु ॥
लोके तावत् - &amp;lsquo;अभक्ष्यो ग्राम्यकुक्कुटः, अभक्ष्यो ग्राम्यसूकरः&amp;rsquo; इत्युच्यते । भक्ष्यं च नाम क्षुत्-प्रतीघातार्थम् उपादीयते । शक्यं चानेन श्वमांसादिभिर् अपि क्षुत् प्रतिहन्तुम् । तत्र नियमः क्रियते - इदं भक्ष्यम्, इदम् अभक्ष्यमिति ॥</description>
    </item>
    
    <item>
      <title>०९ शब्द-विषयः</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/09_shabda-viSayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/09_shabda-viSayaH/</guid>
      <description>अप्रयुक्तानां साधुता अस्त्य् अप्रयुक्तः॥ सन्ति वै शब्दा अप्रयुक्ताः। तद्यथा - ऊष, तेर, चक्र, पेच - इति ॥ किम् अतो यत् सन्त्य् अप्रयुक्ताः?
प्रयोगाद्+धि भवाञ् छब्दानां साधुत्वम् अध्यवस्यति । य इदानीम् अप्रयुक्ताः, नामी साधवः स्युः॥
अप्रयोगो नाम लोकेऽप्रयोगः इदं तावद् विप्रतिषिद्धम् - यद् उच्यते - &amp;lsquo;सन्ति वै शब्दाः, अप्रयुक्ताः&amp;rsquo; इति ।
यदि सन्ति, नाप्रयुक्ताः।
अथाप्रयुक्ताः, न सन्ति । सन्ति चाप्रयुक्ताश् चेति विप्रतिषिद्धम् । प्रयुञ्जान एव खलु भवान् आह - सन्ति शब्दा अप्रयुक्ता इति ।+++(5)+++ कश् चेदानीम् अन्यो भवज्जातीयकः पुरुषः शब्दानां प्रयोगे साधुः स्यात् ?</description>
    </item>
    
    <item>
      <title>१० शब्दज्ञान-धर्मजनकता</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/10_shabdajJNAna-dharmajanakatA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/10_shabdajJNAna-dharmajanakatA/</guid>
      <description>+++(&amp;lsquo;एकः शब्दः सम्यक् ज्ञातः सुप्रयुक्तः स्वर्गे लोके कामधुग्भवति&amp;rsquo;(६।१।८४) इति श्रुतिः ।)+++
किं पुनः - शब्दस्य ज्ञाने धर्मः, आहोस्वित् प्रयोगे?
कश्चात्र विशेषः?
ज्ञानपक्षः  ज्ञाने धर्म इति चेत्तथाऽधर्मः॥ ज्ञाने धर्म इति चेत् तथा ऽधर्मः प्राप्नोति । यो हि शब्दान् जानाति, अपशब्दान् अप्यसौ जानाति । यथैव शब्दज्ञाने धर्मः, एवमपशब्दज्ञाने ऽप्य् अधर्मः ॥  अथवा भूयान् अधर्मः प्राप्नोति । भूयांसो ह्यपशब्दाः, अल्पीयांसः शब्दाः । एकैकस्य शब्दस्य बहवोऽपभ्रंशाः। तद्यथा - गौरित्यस्य गावी - गोणी - गोता - गोपोतलिकेत्य् एवम् आदयो ऽपभ्रंशाः ॥   आचारे नियमः ॥ आचारे पुनर् ऋषिर्नियमं वेदयते - &amp;lsquo;तेऽसुरा हेलयो हेलय इति कुर्वन्तः पराबभूवुः&amp;rsquo; इति ॥ +++(तेनापशब्द-ज्ञानजन्य-प्रयोगात् पापं स्यात्।)+++  प्रयोगपक्षः अस्तु तर्हि प्रयोगे॥</description>
    </item>
    
    <item>
      <title>११ व्याकरणम्</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/11_vyAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/11_vyAkaraNam/</guid>
      <description>अथ व्याकरणमित्यस्य शब्दस्य कः पदार्थः?
सूत्रपक्षः +++(व्याकरणपदार्थः)+++ सूत्रम्? सूत्रे व्याकरणे षष्ठ्यर्थोऽनुपपन्नः॥ सूत्रे +++(पदार्थे सति)+++ व्याकरणे षष्ठ्यर्थो नोपपद्यते - &amp;lsquo;व्याकरणस्य सूत्रम्&amp;rsquo; इति +++(&amp;ldquo;सूत्रस्य सूत्रम्&amp;rdquo; इति भवेद् अर्थः!)+++ ॥ किं हि तदन्यत् सूत्रात् व्याकरणं यस्यादः सूत्रं स्यात् ?
&amp;ldquo;शब्दाप्रतिपत्तिः&amp;rdquo; ॥ शब्दानां चाप्रतिपत्तिः प्राप्नोति - &amp;lsquo;व्याकरणाच् छब्दान् प्रतिपद्यामहे&amp;rsquo; इति । न हि सूत्रत एव शब्दान् प्रतिपद्यन्ते। किं तर्हि ? व्याख्यानतश् च ॥
ननु च तदेव सूत्रं विगृहीतं व्याख्यानं भवति?
न केवलं चर्चापदानि व्याख्यानम् - &amp;lsquo;वृद्धिः, आत्, ऐच्&amp;rsquo; इति । किं तर्हि ?</description>
    </item>
    
    <item>
      <title>१२ वर्णोपदेशः</title>
      <link>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/12_varNopadeshaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/mahAbhAShyam/01_paspashAhnikam/12_varNopadeshaH/</guid>
      <description>अथ किमर्थो वर्णानामुपदेशः?
शास्त्रप्रवृत्त्यै &amp;ldquo;वृत्तिसमवायार्थ उपदेशः&amp;rdquo; ॥ वृत्तिसमवायार्थो वर्णानाम् उपदेशः कर्तव्यः।
किमिदं वृत्तिसमवायार्थ इति? वृत्तये समवायः - वृत्तिसमवायः । वृत्त्यर्थो वा समवायः - वृत्तिसमवायः। वृत्तिप्रयोजनो वा समवायः - वृत्तिसमवायः॥
का पुनर् वृत्तिः? +++(व्याकरण)+++शास्त्र-प्रवृत्तिः ॥
अथ कः समवायः? वर्णानाम् आनुपूर्व्येण संनिवेशः॥
अथ क उपदेशः? उच्चारणम् ॥ कुत एतत् ? दिशिर् उच्चारण-क्रियः । उच्चार्य हि वर्णान् आह - उपदिष्टा इमे वर्णा इति ॥
अनुबन्धेभ्यः &amp;ldquo;अनुबन्धकरणार्थश् च&amp;rdquo; ॥ +++(अइउण् इत्यत्र णकारकरणम् इव)+++ अनुबन्धकरणार्थश् च वर्णानाम् उपदेशः कर्तव्यः । अनुबन्धान् आसङ्क्ष्यामीति । न ह्य् अनुपदिश्य वर्णान् अनुबन्धाः शक्या आसङ्क्तुम् ॥</description>
    </item>
    
  </channel>
</rss>
