<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;धातुकारिकाः on संस्कृते विश्वासटिप्पन्यः</title>
    <link>https://vishvAsa.github.io/sanskrit/vyAkaraNam/pANinIyam/dhAtukArikAH/</link>
    <description>Recent content in &#43;धातुकारिकाः on संस्कृते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/sanskrit/vyAkaraNam/pANinIyam/dhAtukArikAH/index.xml" rel="self" type="application/rss+xml" />
    <item>
      <title>अनिट्</title>
      <link>https://vishvAsa.github.io/sanskrit/vyAkaraNam/pANinIyam/dhAtukArikAH/aniTvidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/dhAtukArikAH/aniTvidhiH/</guid>
      <description>॥ अथानिट्कारिकाः ॥
उदात्ता अनुदात्ताश् चेत्य्
एवं द्वेधा हि धातवः।
उदात्तेभ्यो वलाद्यार्ध-
धातुकस्येड् भवेद् इह॥१॥
न स स्याद् अनुदात्तेभ्यो
ऽतस्सङ्गृह्य पुरातनैः।
पठिताः कारिकाभिस् ते
कथ्यन्ते धातवः क्रमात्॥२॥
उदृदन्तैर्यौतिरु क्ष्णु शीङ् ष्णु, णु, क्षु, श्वि, डीङ्, श्रिभिः।
वृङ्वृञ्भ्यां च विनैकाचोऽजन्तेषु निहताः स्मृताः॥३॥
शकॢ, पच्, मुच्, रिच्, वच्, विच्, सिच्, सिङ्,प्रच्छ्,त्यज्, निजिर्, भजः।
भञ्ज्, भुज्, भ्रस्ज्, मस्जि, यज्, युज्, रुज्, रञ्ज्, विजिर्, स्वञ्जि, सञ्ज्, सृजः॥४॥
अद्, क्षुद्, खिद्, छिद्, तुदि, नुदः, पद्य, भिद्, विद्यतिर्विनिद्।</description>
    </item>
    
    <item>
      <title>कण्ड्वादयः</title>
      <link>https://vishvAsa.github.io/sanskrit/vyAkaraNam/pANinIyam/dhAtukArikAH/kaNDvAdayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/dhAtukArikAH/kaNDvAdayaH/</guid>
      <description>॥ अथ कण्ड्वादयः ॥
कण्डूञ् गात्रविघर्षे स्यान्मन्तुराग(सि) प्रकीर्तितः।
एके रोष इति प्राहुः चन्द्र आह ञिदित्यमुम्॥१॥
पूजामाधुर्ययोर्वल्गुरुपतापेऽसुरीरितः।
अस्वसूञिति चैकेऽथ लेट् लोटौ स्वप्नधौर्त्ययोः॥२॥
पूर्वभावे चाथ दीप्तावित्येके प्रवदन्ति हि।
लेला दीप्तावथेर्ष्यायामिरस् चेरजिरञ् तथा॥३॥
उषस् प्रभातभावे स्याद्वेदस्स्यात्स्वप्नधौर्त्ययोः।
आशुग्रहणवाची स्यान्मेधाः क्षेपे कुषुभ्यतिः॥४॥
नीचः स्याद्दास्य इत्यन्ये मगधः परिवेष्टने।
तन्तस् पम्पसिमौ दुःखे तत्क्रियायां तु कीर्तितौ॥५॥
सुखदुःखावथ बुधैः पूजायां स परो मतः।
आरायाः कर्मणि भवेदररोऽथ चिकित्सने॥६॥
भिषक्स्यादथ भिष्णज् तूपसेवायां प्रकीर्तितः।
इषुधस्स्याच्छरधृतौ चरणो वरणो गतौ॥७॥
चुरणश्चौर्य आख्यातस्त्वरायां तुरणस्स्मृतः।
धारणे पोषणे च स्याद्भुरणो गद्गदस्तु सः॥८॥</description>
    </item>
    
    <item>
      <title>क्र्यादयः</title>
      <link>https://vishvAsa.github.io/sanskrit/vyAkaraNam/pANinIyam/dhAtukArikAH/kryAdayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/dhAtukArikAH/kryAdayaH/</guid>
      <description>॥अथ क्र्यादयः॥
डु क्रीञ्विनिमये द्रव्यकर्मके समुदीरितः।
प्रीञ् तर्पणे स्यात्कान्तौ च श्रीञ् पाके मीञ् तु हिंसने॥१॥
षिञ् बन्धनेऽथाप्रवणे स्कुञ् क्रीञाद्या इहानिटः।
स्तन्भुस्स्तुन्भुस्तथा स्कन्भुस्स्कुन्भुश्चेति चतुष्टयम्॥२॥
सौत्रं सर्वं रोधनार्थं परस्मैपदिसेड्भवेत्।
प्रथमश्च तृतीयश्च स्तम्भार्थौ परिकीर्तितौ॥३॥
निष्कोषणे द्वितीयस्याच्चतुर्थस्त्ववधारणे।
इत्याह माधवो युञ् तु बन्धनेऽनिट् प्रकीर्तितः॥४॥
क्नूञ् शब्दे द्रूञ् तु हिंसायां पवने पूञ् प्रकीर्तितः।
लूञ् छेदने कथ्यतेऽथ स्तॄञ् आच्छादन ईर्यते॥५॥
कॄञ् हिंसायां वॄञ् वरणे धूञ् कम्पन उदीर्यते।
त्रयोविंशतिराख्याता बध्नात्यन्ता यथाक्रमम्॥६॥
परस्मैपदिनः शॄस्स्याद्धिसायामथ पॄर्मतः।
पालने पूरणे चाथ वरणे वॄर्निगद्यते॥७॥</description>
    </item>
    
    <item>
      <title>चुरादयः</title>
      <link>https://vishvAsa.github.io/sanskrit/vyAkaraNam/pANinIyam/dhAtukArikAH/churAdayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/sanskrit/vyAkaraNam/pANinIyam/dhAtukArikAH/churAdayaH/</guid>
      <description>॥ अथ चुरादयः ॥
चुरस्स्तेये चितिस्स्मृत्यां यत्रिस्सङ्कोचने मतः।
स्फुडिस्स्यात्परिहासेऽत्र पाठान्तरमिति स्फुटिः॥१॥
दर्शनाङ्कनयोर्लक्षः कुद्रिस्त्वनृतभाषणे।
कुडीत्येके प्राहुरथोपसेवायां लडः स्मृतः॥२॥
मिदिर्भवेत्स्नेहनेऽथो लडिरुत्क्षेपणे मतः।
इदत्रौकार इत्येक उकारादिरितीतरे॥३॥
जलोपवारणे प्रोक्तो लज इत्येक ऊचिरे।
पीडोऽवगाहने प्रोक्तो नटोऽवस्कन्दने मतः॥४॥
नाट्यं त्ववस्कन्दनं स्यात्प्रयत्ने श्रथ ईरितः।
एके प्रस्थान इत्याहुर्बधस्संयमने मतः॥५॥
बन्धेति प्राह चन्द्रः पॄः पूरणेथोऽर्ज उच्यते।
बलप्राणनयोः पक्षः परिग्रह उदीरितः॥६॥
वर्णश्चूर्णः प्रेरणेऽन्ये वर्णो वर्णन इत्यपि।
उक्तः प्रथस्तु प्रख्याने पृथः प्रक्षेप ईरितः॥७॥
प्राहुरेके पथ इति सम्बन्धे षम्ब ईर्यते।
शम्बश्च साम्ब इत्येके भक्षस्त्वदन इष्यते॥८॥</description>
    </item>
    
  </channel>
</rss>
