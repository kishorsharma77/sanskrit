<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ ४ संज्ञापदेषु विभक्तियोजनम् on संस्कृते विश्वासटिप्पन्यः</title>
    <link>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/</link>
    <description>Recent content in &#43;२ ४ संज्ञापदेषु विभक्तियोजनम् on संस्कृते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/index.xml" rel="self" type="application/rss+xml" />
    
    
    <item>
      <title>२ ४ १ अव्युत्पन्नानां संज्ञाशब्दानां विभक्तियोजनम्</title>
      <link>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/2_4_1_avyutpannAnAM_saMjnAshabdAnAM_vibhaktiyojanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/2_4_1_avyutpannAnAM_saMjnAshabdAnAM_vibhaktiyojanam/</guid>
      <description>विभक्तिप्रत्ययेषु कृतेषु विकाराः ये सम्भवन्ति तेषां निवारणाय कः उपायः इति चिन्तनात् पूर्वम् अन्यः अपि अंशः अवधातव्यः अस्ति अत्र । क्लिण्टन्, डेविड्, रामप्पः, कुलकर्णिः इत्यादयः अव्युत्पन्नाः शब्दाः । अव्युत्पन्नत्वात् एव प्रातिपदिकत्वाभावः । प्रकृतिप्रत्ययविवेकयुक्ताः एव प्रातिपदिकसंज्ञां लभन्ते । अव्युत्पन्नानां तु प्रातिपदिकत्वाभावात् विभक्तियोजनमपि न सम्भवति । तथा सति संस्कृतेन व्यवहारः असाध्यः एव स्यात् । तदा तु संस्कृतस्य व्यवहारभाषात्वयोग्यता एव अपगच्छेत् ।
वस्तुतस्तु, ‘अर्थवदधातुरप्रत्ययः प्रातिपदिकम्&amp;rsquo; इति सूत्रे ‘अर्थवत्&amp;rsquo; इति शब्देन संज्ञाशब्दाः एव गृह्यन्ते इति वैयाकरणानां सिद्धान्तः । यतः व्युत्पन्नाः अन्ये सर्वे शब्दाः ‘कृत्तद्धितसमसाश्च&amp;rsquo; इति सूत्रेण गृह्यन्ते । तेन सूत्रेण अगृहीताः तु संज्ञाशब्दाः एव । अतः एव हरदत्तः (काशिकायाः ‘पदमञ्जरी&#39;नामिकायाः व्याख्यायाः रचयिता) वदति &amp;ldquo;अर्थवत्सूत्रस्य डित्थादीनि अव्युत्पन्नान्येव उदाहरणानि, व्युत्पत्तौ कृदन्तत्वादेव सिद्धम्” इति । विषयेऽस्मिन् वैयाकरणकुले महती चर्चा प्रवृत्ता दृश्यते । विस्तरभयात् तत्सर्वं न उल्लिख्यते अत्र ।</description>
    </item>
    
    <item>
      <title>२ ४ २ संज्ञाशब्दानां प्रयोगप्रकारः</title>
      <link>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/2_4_2_saMjnAshabdAnAM_prayogaprakAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/2_4_2_saMjnAshabdAnAM_prayogaprakAraH/</guid>
      <description>प्रकृतिप्रत्ययादिविवेकराहित्ये सत्यपि अव्युत्पन्नप्रातिपदिकत्वम् अभ्युपगत्य संज्ञाशब्दानां विभक्तियोजनं सम्भवति इति सिद्धम् । इतः परं तादृशानां संज्ञाशब्दानां प्रयोगप्रकारं चिन्तयाम -
 गुण्डप्प, रामण्ण, भैरेगौड, सोनु, मानु इत्यादीनां तत्तदन्तता अभ्युपगन्तव्या । गुण्डप्पः अकारान्तः, सोनुः उकारान्तः इत्येवम् । लिङ्कन्, ब्राड्मन्, डेविड्, जोन्स्, विलियम्, मार्कट्विन्, क्रुश्चेव् इत्यादीनाम् अकारान्तता सम्पादनीया स्वरयोजनेन । अतः लिङ्कनः, डेविडः, जोन्सः, क्रुश्चेवः इत्यादीनि रूपाणि सम्भवन्ति । स्वामिनाथन्, राधाकृष्णन्, सुब्रह्मण्यम्, वेङ्कटाचलम् इत्यादयः नान्ताः मान्ताः वा श्रूयन्ते । अत्रापि अकारान्तता अङ्गीकरणीया । अन्तिमस्य व्यञ्जनवर्गस्य त्यागः चिन्तनीयः । यथा - स्वामिनाथः, सुब्रह्मण्यः इत्यादयः । यतः एते तत्समाः, तद्भावाश्च । अतः प्रकृतिभूतः संस्कृतशब्दः अकारान्तः सरलः च चेत् सः एव भवति। रङ्गराजन्, राजन्, राज इत्यादयः अपि अकारान्ताः स्युः । नृपपर्यायः &amp;lsquo;राजन्&amp;rsquo; इति नान्तः शब्दः तु अस्ति । सः अत्र न अभिप्रेतः । अतः अत्युत्पन्नः &amp;lsquo;राज&amp;rsquo;शब्दः अत्र इति मन्तव्यम् । पराञ्जपे, अन्तुले, देशपाण्डे इत्यादीनि कुलनामानि क्वचित् व्यक्तिनिर्देशाय अपि उपयुज्यन्ते । (व्यक्तिनाम किञ्चन भवति । तथापि कुलनामसहितव्यक्तेः निर्देशे पददैर्घ्यं भवति इत्यतः कुलनाममात्रं प्रयुज्यते तत्र) एजन्तादयः शब्दाः सन्ति संस्कृते । किन्तु व्याकरणानुरोधेन सम्पद्यमानं रूपं प्रयोगसुलभं न, कर्णवेधकं च । तादृशप्रयोगात् संज्ञास्वरूपस्यापि भङ्गापत्तिः । अतः एजन्तादित्वाद्यङ्गीकारे न औचित्यम् । &amp;lsquo;तादृशेषु प्रसङ्गेषु स्वार्थिकः &amp;lsquo;क&amp;rsquo;प्रत्ययः, बन्धुशब्दः, गोत्रशब्दः, नामनामकौ वा प्रयोक्तुं शक्यन्ते&amp;rsquo; इति वैयाकरणमूर्धन्यः रङ्गनाथशर्मा । अतः पराअपेकः, पराञ्जपेबन्धुः, पराञ्जपेनामा, पराञ्जपेनामकः इत्येवं भवितुम् अर्हति । &amp;lsquo;अस्मिन् विषये प्रयोक्तॄणां कामचारः अस्तु । यस्मै यत् रोचते तत् अन्यस्मै न रोचते । कालेन काचित् व्यवस्था भविष्यति&amp;rsquo; इति वदति रङ्गनाथशर्मवर्यः । &amp;lsquo;पराञ्जपे इत्यस्य पराञ्जपः इति, पराञ्जपिरिति वा कथनं न विरुद्धम्&amp;rsquo; इति नु.</description>
    </item>
    
    <item>
      <title>२ ४ ३ &#39;प्रोफेसरस्य&#39; इत्यदयः असाधवः</title>
      <link>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/2_4_3_prophesarasya_ityadayaH_asAdhavaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/2_4_3_prophesarasya_ityadayaH_asAdhavaH/</guid>
      <description>विषयेऽस्मिन् अन्यः कश्चन प्रश्नः उद्भवेत् - प्रोफेसरस्य, कालेजस्य, प्रिन्सिपालस्य, गवर्नरस्य, टेबल्लस्य, इत्यादयः प्रयोगाः किं साधवः इति । वस्तुतः ते असाधवः एव । यादृच्छिकानां संज्ञाशब्दानाम् एव विभक्तियोजनम् अभ्युपगतं शास्त्रकारैः । &amp;lsquo;प्रोफेसर्&amp;rsquo; इत्यादयः न हि संज्ञाशब्दाः । तद्वाचकाः प्राध्यापकादयः शब्दाः सन्ति एव । अतः प्राध्यापकादयः प्रकृतिप्रत्यययुक्ताः व्युत्पन्नाः एव शब्दाः साधवः । तदर्थे प्रयुज्यमानाः &amp;lsquo;प्रोफेसर प्रभृतयः असाधवः भवन्ति।
वस्तूनाम् आधुनिकत्वात् तेषां निर्देशाय संस्कृतभाषायां शब्दाः न भवेयुः कदाचित् । तादृशे अवसरे अन्यभाषागतं प्रवृत्तिनिमित्तं दृष्ट्वा नूतनाः शब्दाः स्रष्टव्याः, न तु यथास्थितमेव प्रयोक्तव्याः । संज्ञात्वे तु तदर्थबोधकशब्दसर्जनस्य अशक्यत्वात् यथास्थितमेव प्रयोक्तव्याः । असंस्कृतस्य लेनिनादिपदस्य विभक्तयोजनम् अभ्युपगतं चेत् &amp;lsquo;प्रोफेसर&amp;rsquo;प्रभृतीनामपि विभक्तियोजनं भवतु इति न चिन्तनीयम् । संस्कृतत्वम् असंस्कृतत्वं वा विभक्तियोजनस्य त्यागस्य वा न कारणम् । प्रत्युत संज्ञात्वम् असंज्ञात्वं च तत्र कारणम् । संज्ञात्वे सत्येव विभक्तियोजनं करणीयं, न तु अन्यथा। अतः प्रोफेसरस्य, टेबल्लस्य इत्यादयः प्रयोगाः दुष्यन्ति एव।</description>
    </item>
    
    <item>
      <title>२ ४ ४ आदरार्थे बहुवचनप्रयोगः</title>
      <link>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/2_4_4_AdarArthe_bahuvachanaprayogaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/sanskrit/simple_standard/2_saralasaMskRtasya_svarUpam/2_4_saMjnApadeShu_vibhaktiyojanam/2_4_4_AdarArthe_bahuvachanaprayogaH/</guid>
      <description>प्रसङ्गवशात् आदरार्थे बहुवचनं यत् प्रयुज्यते तद्विषये किञ्चित् उच्यते । एकत्वद्योतनाय एकवचनं, द्वित्वद्योतनाय द्विवचनं, त्रित्वादिद्योतनाय बहुवचनं च प्रयुज्यते । किन्तु प्रादेशिकभाषासु आदरार्थे अपि बहुवचनप्रयोगः क्रियते सर्वत्र । तं क्रमम् अनुकुर्वद्भिः संस्कृतज्ञैः अपि बहुभिः सभादिषु आदरद्योतनाय बहुवचनप्रयोगः क्रियते । वस्तुतस्तु अत्र औचित्यं नास्ति । आदरद्योतनाय महाशय-महोदय-वर्यादयः शब्दाः प्रयोक्तुं शक्याः । तद्युक्ताः शब्दाः स्युः एकवचने । यथा - मुख्यमन्त्रिवर्यः, गोखलेमहाशयः इत्येवं प्रयोगः स्यात् । एतादृशेषु स्थलेषु ‘मान्याः मुख्यमन्त्रिवर्या&amp;hellip;..&amp;rsquo; इत्येवं वक्तव्यं नास्ति । वर्यादिपदयोजनपुरस्सरम् एकवचनेन एव इष्टसिद्धिः । एषा एव संस्कृतशैली।</description>
    </item>
    
  </channel>
</rss>